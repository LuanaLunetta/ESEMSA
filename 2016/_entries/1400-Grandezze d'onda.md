---
sectionid: grandezzedonda
sectionclass: h2
parent-id: suonoesegnale
title: Grandezze d'onda
number: 1400
---

Un’onda acustica, libera di muoversi in un dato ambiente, avrà una grande varietà di comportamenti, si originerà in seguito ad un certo impulso fisico, seguirà un suo percorso caratterizzato nella sua conformazione dal modo stesso in cui la vibrazione ha avuto inizio, subirà riflessioni, rifrazioni e diffrazioni secondo gli ostacoli che incontrerà e dei mezzi che attraverserà, si combinerà con altre onde acustiche generando a sua volta tutta una serie di fenomeni derivati, arriverà infine al nostro orecchio ad eccitare gli organi di senso che esso custodisce. Nella sua forma elementare, l’onda è definita da una serie di parametri, che rappresentano le grandezze dell’onda.
Le grandezze fondamentali dell’onda sono:

 1. Frequenza
 2. Periodo
 3. Lunghezza
 4. Fase
 5. Ampiezza

L’onda è una funzione ciclica, ovvero il suo valore ritorna il medesimo, dopo un certo intervallo, quando l’oscillazione ha completato il suo ciclo. Questa grandezza temporale è chiamata *periodo*, ed è espressa nell’unità di tempo, ossia in secondi. Il numero di cicli effettuati nell’unità di tempo stabilisce la *frequenza*, e la sua unità di misura è lo *Hertz* (da Heinrich Hertz, ricercatore tedesco nel campo dell’elettromagnetismo. Lo Hertz ha rimpiazzato nel 1960 la precedente dizione cps (cicli per secondo)), ossia il numero di cicli per secondo. La relazione che intercorre quindi tra frequenza (*F*) e periodo (*T*) è data dalle formule:

F = T/1 ; T = F/1

Nella tabella sottostante sono esemplificati alcuni valori delle due grandezze.

| Frequenza (hertz) | Periodo (secondi) |
|:------------|:------------|
| 10 | 0,1 |
| 100 | 0,01 |
| 1000 | 0,001 |
| 10000 | 0,0001 |
{: .table}

La grandezza nota come *lunghezza d’onda* stabilisce invece una relazione tra la frequenza dell’onda e la velocità con cui essa si propaga. Se noi ci occupiamo di onde acustiche, tratteremo prevalentemente di onde che si propagano in aria libera, per cui, conoscendo il valore della velocità del suono c, pari a:

c = (331,4 + 0,62t) mt/sec

dove t = temperatura dell’aria in gradi centigradi (I valori più comunemente usati nella pratica sono quelli tra 342 e 344 mt/sec, e si riferiscono alla velocità del suono ad una temperatura di circa 20°. Nelle grandi installazioni sonore, dove alcune casse acustiche vengono allineate temporalmente mediante linee di ritardo applicate al segnale audio, è possibile, nel caso si disponga si sofisticate apparecchiature di taratura, immettere tra i dati anche quello della temperatura, per evitare che escursioni termiche possano compromettere una calibrazione complessa.)
possiamo ricavare il valore ! della lunghezza d’onda, secondo le formule: ! = Fc ; ! = T " c
Abbiamo ancora una tabella per esemplificare la relazione tra le due grandezze, per c = 342 mt/sec.

| Frequenza (hertz) | λ (metri) |
|:------------|:------------|
| 20 | 17,1 |
| 200 | 1,71 |
| 2000 | 0,171 |
| 20000 | 0,0171 |
{: .table}

Per introdurre il concetto di fase, dobbiamo considerare che, essendo l’onda sinusoidale il risultato di una funzione trigonometrica, la descrizione dei suoi valori avviene all’interno di un ciclo periodico di 360°, come si può osservare in fig. 4.

Nella fig. 5 è possibile osservare come l’onda disegnata in basso abbia una rotazione di fase, nei quattro esempi, rispettivamente di 0°, 90°, 120° e 180° rispetto all’onda disegnata in alto. Si noterà anche come una rotazione di fase di 180° implichi un cambio di segno dei valori (da positivo a negativo e viceversa), mentre i valori assoluti rimangano uguali.
Dell’ultima grandezza, l’ampiezza, si parlerà più avanti.
